# Monlam OCR

Optical Character Recognition (OCR) technology allows knowledge frozen on paper to be transformed into digital texts that can be shared, edited, annotated, translated, and adapted into AI model. Past conservation efforts have resulted in scanning numerous texts in the Tibetan literary corpus. However, only a small percentage have been adapted into e-texts or digital text formats, as existing Tibetan OCR technology recognizes only computer-generated fonts and performs poorly on most woodblock prints and manuscripts. Monlam OCR will be able to handle most Tibetan scripts as well as woodblock prints and manuscripts.

> **2023 deliverables**: We will prepare 400,000 lines of image-text pairs spanning 400 different writing styles. This training data will be used to train the first version of the Monlam OCR model and website.

## སྨོན་ལམ་ཡིག་གཟུགས་ངོས་འཛིན་རིག་ནུས་ནི། 
ལོ་ངོ་སྟོང་ཕྲག་རིང་བསགས་པའི་བོད་ཡིག་གི་དཔེ་ཆ་ཕལ་མོ་ཆེ་ད་དུང་ཡང་དེང་རབས་བརྡ་འཕྲིན་གྱི་མ་ལག་ནང་མེད་སྟབས། དཔེ་རྒྱུན་སྟོར་ཉེན་ཧ་ཅང་ཆེ་བ་དང་། བརྡ་འཕྲིན་མ་ལག་ཁྲོད་ཡོད་པ་དག་ཀྱང་འདྲ་པར་གྱི་རྣམ་པ་ཙམ་ལས། མིས་བཟོས་རིག་ནུས་སོགས་བརྡ་ཕྲིན་ལག་རྩལ་གསར་པའི་ནང་བེད་སྤྱོད་གང་ཡང་མེད་པར་གྱུར་ཡོད། དེང་སྐབས་བོད་ཕྱི་ནང་གཉིས་ཀར་ཡིག་འཛིན་མཉེན་ཆས་སྣ་ཚོགས་བསྐྲུན་ཡོད་མོད། དེ་དག་གིས་ཡིག་གཟུགས་བྱེ་བྲག་པ་གཅིག་ཙམ་ལས་ངོས་འཛིན་མི་ཐུབ་པ་དང་། ཡང་ན། ལྕགས་པར་གྱི་ཡིག་གཟུགས་ཧ་ཅང་གསལ་བོ་མེད་ན་ངོས་འཛིན་བྱེད་མི་ཐུབ་པས། བོད་ཀྱི་ཡིག་གཟུགས་ངོས་འཛིན་མཉེན་ཆས་འཛུགས་སྐྲུན་ཐད་སྟོང་ཆ་ཧ་ཅང་ཆེན་པོ་ཡོད། དེའི་ཕྱིར། ང་ཚོས་ལག་བྲིས་དང་། ཤིང་པར། དབུ་ཅན། དབུ་མེད་ཡིག་རིས་སྣ་ཚོགས་བཅས་ངོས་འཛིན་ཐུབ་པའི་མཉེན་ཆས་ཅུང་འཐུས་ཚང་ཞིག་བཟོ་སྐྲུན་བྱ་རྒྱུ་ཡིན། 

ང་ཚོའི་མཉེན་ཆས་འདི་བརྒྱུད་དེ་བོད་ཡིག་གི་གསུང་རབ་རྣམས་ལས་སླ་བོའི་ངང་རྩིས་འཕྲུལ་དུ་ཕབ་ཐུབ་པས་གསུང་རབ་མ་ཉམས་རྒྱུན་འཛིན་ལ་ཕན་རླབས་ཆེན་པོར་འགྱུར་བ་དང་། བོད་ཀྱི་རིག་གནས་སློབ་གཉེར་པ་དང་། ཞིབ་འཇུག་པ། དཔར་སྐྲུན་ལས་རིགས་བཅས་ལ་ཕན་ཐོག་ཧ་ཅང་ཆེན་པོ་འབྱུང་ངེས་ཡིན། 

> **ལས་འགན་གཏན་འབེབས།** ཕྱི་ལོ་༢༠༢༣ ལོར་ཡིག་འཛིན་རིག་ནུས་ཀྱི་སྦྱོང་བརྡར་རྒྱུ་ཆ་ལ་མཁོ་བའི་ཡིག་གཟུགས་མི་འདྲ་བ་བཞི་བརྒྱ་ལས་གྲུབ་པའི་ཐིག་ཕྲེང་འབུམ་བཞི་དང་། སྨོན་ལམ་ཡིག་འཛིན་རིག་ནུས་ཐོན་རིམ་དང་པོ་དང་། སྨོན་ལམ་ཡིག་འཛིན་དྲ་ཚིགས་བཅས་འགྲེམས་སྤེལ་བྱ་རྒྱུ་ཡིན། 


## Monlam Translate

Machine Translation (MT) forms the backbone of numerous tools and technologies that provide people with equal access to information, knowledge, and communication. Currently, Tibetan language machine translation is unavailable on major translation services like Google Translate. And although some work on Tibetan-language MT has been done in China, religious and cultural content has largely been left out of it.

**2023 deliverables**: We, along with our partner organizations, will produce 4 million translated sentence pairs to train a literary Tibetan machine translation engine. This engine will power the first version of the Monlam Translate mobile app.


## སྨོན་ལམ་ཡིག་སྒྱུར་རིག་ནུས་ནི། 
བོད་མི་མང་པོ་ཞིག་གིས་དབྱིན་ཡིག་སོགས་ཕྱིའི་སྐད་ཡིག་མི་ཤེས་པའི་དབང་གིས་ཕྱིའི་རིག་གནས་སྤྱི་དང་། ལྷག་པར་དུ་དེང་རབས་ཀྱི་འཕྲུལ་ཆས་དང་། བརྡ་འཕྲིན་དང་འབྲེལ་བའི་ལག་རྩལ་སྣ་ཚོགས་ནང་རྗེས་ལུས་སུ་ཡོད་པས། ང་ཚོའི་མཉེན་ཆས་འདི་བརྒྱུད་དེ་ ཅི་ཐུབ་ཀྱིས་བོད་མི་རྣམས་ཀྱིས་དེང་རབས་ཀྱི་ཤེས་བྱ་སྣ་ཚོགས་ལོངས་སུ་སྤྱོད་ཐུབ་པ་དང་། བོད་ཡིག་མི་ཤེས་པའི་མི་རིགས་གཞན་དག་ལ་ཡང་སྟབས་བདེ་བོའི་ངང་ནང་ཆོས་དང་། བོད་ཀྱི་རིག་གནས་ལ་རྒྱུས་མངའ་འབྱུང་ཐུབ་པའི་ཆ་རྐྱེན་ལེགས་ཤོས་ཤིག་ཡིན། 

བོད་ཡིག་ལོ་ཙཱ་མཉེན་ཆས་ཀྱི་སྦྱོང་བརྡར་རྒྱུ་ཆ་མ་རག་སྟབས། Google Translate སོགས་འཛམ་གླིང་ཡིག་སྒྱུར་མཉེན་ཆས་ཆེ་གྲས་ཁག་ཅིག་ནང་ད་དུང་ཡང་བོད་ཡིག་རང་འགུལ་ལོ་ཙཱ་བཟོ་བསྐྲུན་བྱེད་ཐུབ་མེད།   Mirosoft, Alibaba  སོགས་རེ་འགའ་ལ་བོད་ཀྱི་ཡིག་སྒྱུར་མ་ལག་ཡོད་ན་ཡང་། དེའི་ནང་སྤྱིར་བཏང་གི་སྟབས་བདེའི་སྐད་ཆ་ཙམ་ལས། ནང་ཆོས་གཙོ་བོར་བྱས་པའི་བོད་ཀྱི་རིག་གཞུང་རྙིང་པའི་སྐོར་ཚུད་མེད་པས། ང་ཚོའི་ངོས་ནས་སྟོང་ཆ་དེ་བསབ་ཐབས་ངེས་པར་བྱེད་དགོས་ན། ལས་གཞི་འདིར་ནང་ཆོས་གཙོ་བོར་གྱུར་པའི་བོད་ཀྱི་གཙུག་ལག་གི་རྒྱུ་ཆ་རྨང་གཞིར་བཟུང་བའི་ཡིག་སྒྱུར་གྱི་མིས་བཟོས་ཀླད་པ་(translation model)གསར་བཟོ་བྱ་རྒྱུ་ཡིན། 

> **ལས་འགན་གཏན་འབེབས།** ཕྱི་ལོ་༢༠༢༣ ལོར་ང་ཚོའི་ལས་མི་དང་། མཉམ་འབྲེལ་ཚོགས་པ་ཁག་ཐུན་མོང་གིས། དབྱིན་བོད་སྐད་ཡིག་གཉིས་ཀ་ཤན་སྦྱར་གྱི་རྗོད་པ་ས་ཡ་བཞི་ལེགས་སྒྲིག་བྱས་ཏེ། སྨོན་ལམ་ཡིག་སྒྱུར་རིག་ནུས་ཐོན་རིམ་དང་པོ་དང་། སྨོན་ལམ་ཡིག་སྒྱུར་མཉེན་ཆས་ཐོན་རིམ་དང་པོ་འགྲེམས་སྤེལ་བྱ་རྒྱུ་ཡིན། 


## Monlam Speech

Speech-to-text (STT) and text-to-speech recognition are a cornerstone of modern technology to improve information sharing, communication channels, language learning and cross-dialect translation, and cultural promotion and exchange. Training a speech-to-text models requires 1,000 hours of training data. This data consists of 2- to 10-second audio segments with their exact transcription. The training data must be representative of how Tibetan use the language in their everyday lives. The same data can be used to train both speech-to-text and text-to-speech models.

**2023 deliverables**: We will prepare 1,000 hours of speech segments in order to train Central Tibetan speech-to-text and text-to-speech models. These models will be made available on the Monlam Speech website.

## སྨོན་ལམ་འབྲི་ཀློག་རིག་ནུས། 

དེང་རབས་ཀྱི་དུས་འདི་ལ། དབྱིན་ཡིག་སོགས་འཛམ་གླིང་གི་སྐད་ཡིག་ཆེ་ཁག་མང་ཆེ་བར་སྐད་ཆ་ཐད་ཀར་ཡི་གེར་འབེབས་པ་དང་། ཡི་གེ་སྐད་གདངས་སུ་སྒྱུར་བ། རིག་གནས་ཞིབ་འཇུག། གནས་ཚུལ་བརྗེ་ལེན་སོགས་ལ་སྟབས་བདེའི་ལག་རྩལ་སྣ་ཚོགས་ལྡན་ན་ཡང་། བོད་ཀྱི་སྐད་ཡིག་ལ་དེའི་ཕྱོགས་ཀྱི་ལག་རྩལ་ད་དུང་ཧ་ཅང་རྗེས་ལུས་སུ་ཡོད་པས། ང་ཚོའི་མཉེན་ཆས་འདི་བརྒྱུད་ནས། དགེ་རྒན་དང་། གསར་འགོད་པ། ཞིབ་འཇུག་པ། རྩོམ་སྒྲིག་པ་སོགས་བོད་ཀྱི་རིག་གནས་དང་འབྲེལ་བའི་ལས་རིགས་སྣ་ཚོགས་སུ། དུས་ཡུན་ཐུང་ངུའི་ནང་བྱ་བ་ཕོན་ཆེན་པོ་འགྲུབ་པར་ཕན་ཐོགས་ཧ་ཅང་ཆེན་པོ་འབྱུང་ངེས་ཡིན། 
སྐད་ཆ་ཡི་གེར་འབེབས་པ་དང་། ཡི་གེ་ཀློག་འདོན་ཤེས་པའི་མིས་བཟོས་རིག་ནུས་ལ་སྦྱོང་བརྡར་སྤྲོད་པར། ཐུང་ཤོས་སྐར་ཆ་གཉིས་དང་། རིང་ཤོས་སྐར་ཆ་བཅུའི་རིང་ཚད་ཀྱི་སྐད་ཆ་དུམ་བུར་གཏུབ་པ་བསྡོམས་ཆུ་ཚོད་གཅིག་སྟོང་ལྷག་ལྡན་པའི་སྒྲ་དང་། དེ་སྒྲ་ཇི་བཞིན་དུ་ཡི་གེར་ཕབ་པའི་རྒྱུ་ཆ་གྲ་སྒྲིག་བྱ་དགོས་པ་ཡིན། རྒྱུ་ཆ་དེ་ཡང་བོད་མི་ཚོས་ཉིན་རེའི་འཚོ་བའི་ནང་སྤྱོད་པའི་རྒྱུན་སྤྱོད་སྐད་ཆ་དངོས་དང་། ལྷག་པར་དུ་དཔེ་ཁྲིད་དང་། ཆོས་བཤད་སོགས་ནང་ཆོས་ཀྱི་གཙུག་ལག་དང་འབྲེལ་བའི་སྐད་ཆ་རྨང་གཞིར་འཛིན་ཐུབ་པ་བྱ་རྒྱུ་ཡིན། སྐད་ཆ་ཡི་གེར་འབེབས་པ་དང་། ཡི་གེ་ཀློག་འདོན་བྱེད་པའི་རིག་ནུས་གཉིས་ཀ་ལ། རྒྱུ་ཆ་གཅིག་སྤྱད་ནས་སྦྱོང་བརྡར་སྤྲོད་ཐུབ་པ་ཡིན། 


> **ལས་འགན་གཏན་འབེབས།** ཕྱི་ལོ་༢༠༢༣ ལོར་ནང་ཆོས་ཀྱི་གཙུག་ལག་རྨང་གཞིར་བཟུང་བའི་དབུས་སྐད་དང་། རྒྱ་གར་བོད་པས་རྒྱུན་སྤྱོད་སྐད་ཆ་ཆུ་ཚོད་གཅིག་སྟོང་གི་ཡུན་ཚད་སྒྲ་འབེབས་དང་། དུམ་གཅོད། ཡི་གེར་ཕབ་སྟེ་སྨོན་ལམ་འབྲི་ཀློག་རིག་ནུས་ཐོན་རིམ་དང་པོའི་སྦྱོང་བརྡར་ལ་སྤྱད་ནས། སྨོན་ལམ་འབྲི་ཀློག་མཉེན་ཆས་ཐོན་རིམ་དང་པོ་འགྲེམས་སྤེལ་བྱ་རྒྱུ་ཡིན།




