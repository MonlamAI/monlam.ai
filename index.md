---
layout: default
---

Monlam AI is a project of [Monlam IT](https://monlamit.com). It is an effort to develop Tibetan language technology in order to bridge the technology and language divides in the Tibetan communities. Over the next three years, this project will improve Tibetan AI in three major areas:
- [Machine Translation](mt.md)
- [OCR (Optical Character Recognition)](ocr.md)
- [Speech-to-Text + Text-to-Speech](stt.md)

Artificial Intelligence (AI) models “learn” from large amounts of high-quality **training data** prepared by humans. This project will focus on creating this training data for Tibetan language.


## སྨོན་ལམ་མིས་བཟོས་རིག་ནུས་ཀྱི་ལས་གཞི།

ཕྱི་ལོ་༢༠༢༣ ལོར་སྨོན་ལམ་བོད་ཀྱི་བརྡ་འཕྲིན་ཞིབ་འཇུག་ཁང་དང་། འབྲེལ་ཡོད་སློབ་ཆེན་དང་། ཚོགས་པ་རེ་འགས་མཉམ་འབྲེལ་ངང་བོད་ཀྱི་སྐད་ཡིག་གི་སྐོར་བརྡ་ཕྲིན་ལག་རྩལ་འཕེལ་རྒྱས་གཏོང་བའི་ལས་གཞིའི་ནང་། ༡ ལོ་ཙཱ་མཉེན་ཆས་དང་། ༢ ཡིག་གཟུགས་ངོས་འཛིན་མཉེན་ཆས། ༣ འབྲི་ཀློག་མཉེན་ཆས་བཅས་གསུམ་ཡོད། 

ང་ཚོའི་ལས་གཞི་འདི་ནི་མིས་བཟོས་རིག་ནུས་(AI) མཉེན་ཆས་ཡིན་པས། འཕྲུལ་ཆས་རང་ལ་ཡིག་གཟུགས་དང་། སྐད་གདངས། ཡི་གེ་ཀློག་ཚུལ་བཅས་ངོས་འཛིན་པའི་ནུས་པ་ཡོད་པ་ཞིག་བཟོ་དགོས་པས། དེའི་ཆེད་དུ་པར་རིས་དང་། ཡིག་གཟུགས། སྒྲ་གདངས་སོགས་རྒྱུ་ཆ་ཤིན་ཏུ་མང་པོ་གསོག་སྒྲུབ་བྱ་དགོས་ན། མི་གྲངས་བརྒྱ་ཕྲག་བརྒལ་པས་ལོ་གསུམ་རིང་བསྒྲུབ་དགོས་པས། དུས་ཡུན་རིང་ཞིང་གཞི་རྒྱ་ཆེ་བའི་བྱ་བ་ཞིག་ཡིན། 

མིས་བཟོས་རིག་ནུས་སམ་ཀླད་ཁམས་རེ་རེ་ལ་ཡང་མཉེན་ཆས་རང་ཉིད་དང་མཐུན་པའི་སྦྱོང་བརྡར་སྤྲོད་དགོས་པ་དང་། སྦྱོང་བརྡར་སྤྲོད་སྟངས་ནི་གང་ཡང་བསླབ་མ་མྱོང་བའི་མི་ཞིག་ལ་རིགས་སྒོ་གསར་པ་ཞིག་བསླབ་པ་དང་གཅིག་མཚུངས་ཡིན་པས། ཐོག་མར་རྩིས་འཕྲུལ་དུ་དཔེ་མཚོན་འགྲིག་མ་འགྲིག་སྟོང་ཕྲག་མང་པོ་ཞིག་བཅུག་སྟེ།  མཉེན་ཆས་ཀྱིས་དཔེ་མཚོན་རེ་རེའི་ཁྱད་ཆོས་ལ་བརྟགས་ནས། རང་ལ་དགོས་པ་དེ་མ་ནོར་བར་ངོས་འཛིན་པའི་ནུས་པ་ཇེ་ལེགས་སུ་འགྲོ་བ་ཡིན། མཉེན་ཆས་ལ་སྦྱོང་བརྡར་སྤྲོད་བྱེད་ཀྱི་དཔེ་མཚོན་ནམ་སྦྱོང་བརྡར་སྤྲོད་བྱེད་ཀྱི་རྒྱུ་ཆ་ལ་(training data)དང་།   སྦྱོང་བརྡར་སྤྲོད་སའི་མིས་བཟོས་རིག་ནུས་སམ་འཕྲུལ་ཆས་ཀྱི་ཀླད་པ་ལ་(model)ཟེར། 
ང་ཚོའི་སྐབས་བབ་ཀྱི་ལས་གཞིའི་གྲུབ་འབྲས་སུ་་མིས་བཟོས་རིག་ནུས་ཀྱི་ཀླད་པ་(model)བཞི་བཟོ་རྒྱུ་དང་། ཀླད་པ་དང་པོས་(machine translation model)བོད་ཡིག་དང་དབྱིན་ཡིག་གཉིས་ཕན་ཚུན་ཡིག་སྒྱུར་བྱེད་ཐུབ་པ་དང་། ཀླད་པ་གཉིས་པས་(OCR model)བོད་ཡིག་རང་འགུལ་ངང་བཀླག་ཐུབ་ཅིང་། པར་མའི་ཡིག་གཟུགས་རྣམས་རྩིས་འཕྲུལ་དང་ཁ་པར་སོགས་སུ་འཇུག་ཐུབ། ཀླད་པ་གསུམ་པས་(speech to text model)སྐད་སྒྲ་བརྒྱུད་ནས་ཡི་གེ་གཏགས་ཐུབ་པ་ཡིན། ཀླད་པ་བཞི་པས་(text to speech model)རྩིས་འཕྲུལ་སོགས་སུ་གཏགས་ཟིན་པའི་ཡི་གེ་རྣམས་རང་འགུལ་ངང་བཀླག་ཐུབ་པ་ཡིན། 
AI མིས་བཟོས་རིག་ནུས་ཀྱི་ལས་ཀ་གང་ཡིན་ན་ཡང་། རང་ཉིད་དང་འཚམ་པའི་ཡུལ་ངོས་འཛིན་ཐུབ་པ་དང་། རང་གི་འཇུག་ཡུལ་གང་ཡིན་མ་ནོར་བ་ངོ་ཤེས་པ་བྱ་རྒྱུ་དེ་ཡིན་པས། ཕྱི་ལོ་ ༢༠༢༣ ལོ་ནས་ང་ཚོའི་ལས་མི་བརྒྱ་ཕྲག་བརྒལ་བས་ལོ་གསུམ་གྱི་རིང་། རིག་ནུས་ཀླད་པ་བཞི་སོ་སོར་སྦྱོང་བརྡར་གྱི་རྒྱུ་ཆ་ཧ་ཅང་ཕོན་ཆེན་པོ་ཞིག་གྲ་སྒྲིག་བྱ་རྒྱུ་ཡིན། 


གོང་གསལ་ཀླད་པ་བཞི་བཟོ་སྐྲུན་བྱས་རྗེས་རྩིས་འཕྲུལ་དང་། ཁ་པར་སོགས་བརྒྱུད་ནས་ལས་རིགས་སོ་སོའི་་ཐུན་མོང་གིས་ལོངས་སྤྱོད་ཐུབ་སླད། སྨོན་ལམ་བརྡ་འཕྲིན་ཞིབ་འཇུག་ཁང་གིས།
1. སྨོན་ལམ་ཡིག་སྒྱུར་རིག་ནུས།
1. སྨོན་ལམ་ཡིག་གཟུགས་ངོས་འཛིན་རིག་ནུས།
1. སྨོན་ལམ་འབྲི་ཀློག་རིག་ནུས།

བཅས་དྲ་ཚིགས་དང་། མཉེན་ཆས་ཇུས་འགོད་བྱས་ཏེ། སྤྱི་ཚོགས་ནང་ཡོངས་ཁྱབ་ངང་འགྲེམས་སྤེལ་བྱ་རྒྱུ་ཡིན། 

